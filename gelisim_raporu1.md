# SepetimdeNeEksik?

### Özet

Günümüz alışveriş marketlerinde belirli bir miktarda yada belirli bir fiyatın üstünde alışveriş yapınca daha önceden belirlenmiş ürünlerde indirim veya promosyon uygulanmakta. Bu yöntem her ne kadar genel kazancın artmasında fayda sağlasa da her müşterinin aynı ürün indirimine aynı tepkiyi vermesi beklenemez. Bu projede kapsamında, geçmiş alışveriş bilgileri ve müşterin o andaki sepet bilgileri uygun veri madenciliği teknikleri ile analiz edilerek karar-destek sürecinde kullanılmak üzere kişiye özgü indirimli ürün önerilerin yapılması planlanmaktadır. Bu sayede kişiye özgü ürün önererek hem kişinin ihtiyacını karşılamış hem de ürün satışı sağlayarak alışveriş marketine kar sağlamış olacağız. Projede kapsamında kullanılacak yöntem ve tekniklerden elde edilen öneri sonuçları karar geliştirilecek uygulama üzerinden karar vericilere / son kullanıcılara sunulacaktır.

### Proje Arka Planı

Gelişmiş market firmaları bu projeye benzer bir yaklaşımı kullanmaktadır. Genel olarak daha önce satın alınan ürünler gözden geçirilip müşterinin ne alabileceği hakkında öneri sunan algoritmalar kullanılmaktadır. Bu yöntem ne kadar başarılı olsada her müşteriye hitap etmiyor. Bu projede, müşterinin satın aldığı ürünleri de göz önüne alarak algoritmayı işletmesi amaçlanmaktadır. Yani hem daha önceki alışverişler hem de müşterinin o an aldığı ürünler göz önünde bulundurulacak.

### Kullanılacak Teknolojiler

Programlama dili olarak Java, IDE ise Eclipse kullanılacaktır. Görsel arayüz için dil olarak Java, IDE ise Android Studio kullanılacaktır. Genel olarak "java.util" kütüphaneleri kullanılması amaçlanmaktadır. Elimizde bulunan veriler FP-Tree kullanarak saklayacağız. Bu sayede verileri sıkıştırıp, daha az bellek kullanımı sağlamak amaçlanmaktadır. Ayrıca bu yöntem veri madenciliği yöntemlerinin en sık kullanılan ve en popüler olanıdır. Geliştiriciler, her geçen gün FP-Tree yapısını geliştirmeye devam etmektedir.

### Hedeflenen Çıktılar

Proje sonunda algoritmanın eksiksiz ve hatasız çalışması gerekmektedir. Çünkü algoritma aracılığıyla zaten bir tahmin yapılacaktır. Bu yüzden yanlış varsayımda bulunmak algoritmayı gereksiz kılmaktan öteye geçemeyecektir. Algoritmanın kısa sürede çalışması gerekiyor. Bu sayede kasa önünde uzun kuyruklar oluşmasının önüne geçilecektir. Algoritmanın tamamlanmasının ardından, projeye görsel bir arayüz oluşturmak için bir mobil uygulama oluşturulacak. Bu uygulama da barkod okutularak ürünler eklenecek ve bu sayede algoritmanın çalıştırılması hedeflenmektedir.
